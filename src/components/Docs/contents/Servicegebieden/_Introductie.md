Middels de [Servicegebieden](https://dashboarddeelmobiliteit.nl/map/servicegebieden)-pagina kun je zien welk servicegebied elke provider hanteert.

## Hoe werkt het?

De servicegebieden worden door de aanbieders zelf gedeeld. Zij doen dit middels een zogeheten <a href="https://docs.dashboarddeelmobiliteit.nl/data_feeds/service_areas/" target="_blank" rel="external">GBFS-feed</a>. 

Het Dashboard Deelmobiliteit maakt een kaart met de servicegebieden en toont ook de wijzigingen door de tijd.

## Functionaliteiten

### Kaartweergave

Hier zie je een voorbeeld van het servicegebied van CHECK in Rotterdam:

![Kaart van Rotterdam met servicegebied van CHECK](https://files.dashboarddeelmobiliteit.nl/docs/Servicegebieden/service_area_check_in_rotterdam.png)

### Tijdlijn

Onderaan de pagina vind je een tijdlijn met de wijzigingen in het servicegebied.

Als je op een wijzigingsmoment klikt, zie je de kaart veranderen. Dit betekenen de kleuren op de kaart:
- **Groen**: dit stuk servicegebied is nieuw toegevoegd sinds de laatste wijziging
- **Oranje** / **Grijs**: dit stuk servicegebied is onveranderd sinds de laatste wijziging
- **Rood**: dit stuk servicegebied is verwijderd sinds de laatste wijziging

Via de tijdlijn kun je alle wijzigingen in het servicegebied terugvinden.

![Tijdlijn met wijzigingen in het servicegebied](https://files.dashboarddeelmobiliteit.nl/docs/Servicegebieden/service_area_timeline.png)

### Filterbalk

Middels de filterbalk links kun je de kaart filteren op gemeente en aanbieder. Alleen aanbieders die een datafeed aanbieden _en_ actief zijn in de gemeente worden getoond.

![Filterbalk](https://files.dashboarddeelmobiliteit.nl/docs/Servicegebieden/service_area_filter.png)

## Vragen?

Neem contact op met [info@dashboarddeelmobiliteit.nl](mailto:info@dashboarddeelmobiliteit.nl)
