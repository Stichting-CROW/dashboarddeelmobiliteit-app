Om duidelijkheid te hebben over de status van ingetekende hubs en verbodsgebieden, is een eenduidige procedure ontwikkeld.

De eenduidige procedure moet duidelijk maken welke hubs nog in ontwikkeling zijn, welke vastgesteld zijn en wanneer aanbieders de wijzigingen doorgevoerd moeten hebben. Hoe meer hubs, des te belangrijker het wordt.

De samen ontwikkelde procedure wordt in hoofdstuk 3 van [Sturen met hubs en verbodsdocumenten](https://dashboarddeelmobiliteit.nl/docs/Beleidszones/Sturen_met_hubs_en_verbodsgebieden.md) in detail beschreven. Hieronder een samenvatting. Wil je liever een video zien? Bekijk dan de [videohandleiding](https://dashboarddeelmobiliteit.nl/docs/Beleidszones/Videohandleiding.md) in minder dan 10 minuten tijd.

## Van fase naar fase

Een zone (= hub of verbodsgebied) kan zich in verschillende fases bevinden. Dit is de flow:

___

**Concept** (ontwikkelings- en afstemmingsfase)
_In de conceptfase tekent de gemeente zones in, of importeert zij die._

⬇️

**Vastgesteld concept** (laatste controle door aanbieders)
_Als een concept vastgesteld is, is er een laatste controle door aanbieders. Bij grote bezwaren kan de fase teruggezet worden naar de conceptfase._

⬇️

**Definitief gepubliceerd** (implementatie door de aanbieders)
_Een zone die definitief gepubliceerd is, dient geimplementeerd te worden door de aanbieders. Binnenkort wordt de zone definitief actief en moet die actief geimplementeerd zijn._

⬇️

**Definitief actief** (toepassingsfase)
_De definitief actieve zones zijn de zones zoals die nu actief zijn, en zoals die als het goed is nu in de apps van de aanbieders verwerkt is._

⬇️

**Voorgenomen te verwijderen** (laatste controle door aanbieders)
_Definitief actieve zones kun je voornemen te verwijderen per een bepaalde datum. De voorgenomen te verwijderen zone verschijnt in de fase "Vastgesteld concept"._

⬇️

**Definitief gepland te verwijderen** (implementatie door de aanbieders)
_Een zone die definitief gepubliceerd is, dient geimplementeerd te worden door de aanbieders. In dit geval moeten de aanbieders de zone dus verwijderen uit hun apps._

⬇️

**Archief**
_Als een zone verwijderd is, kan die alsnog bekeken worden in het archief, bijvoorbeeld om te bekijken welke zones vorige jaren actief geweest zijn._

___

Je ziet dat een zone door verschillende fases heen gaat, om zo duidelijkheid te geven over de status van de zone. Onze tip is om de Concept-fase te gebruiken als schetsfase, waarbij de gemeente ook al met aanbieders kunt overleggen over de positie en grootte van de ingetekende zones. En let erop dat een definitief actieve zone niet direct verwijderd wordt, maar dat ook verwijderen volgens dit proces-principe verloopt.

Heb je vragen, schroom dan niet een mailtje te sturen aan info@dashboarddeelmobiliteit.nl

## Meer informatie

- Bekijk de [videohandleiding](https://dashboarddeelmobiliteit.nl/docs/Beleidszones/Videohandleiding.md)
- Bekijk het document: [Sturen met hubs en verbodsdocumenten](https://dashboarddeelmobiliteit.nl/docs/Beleidszones/Sturen_met_hubs_en_verbodsgebieden.md)